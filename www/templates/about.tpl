
<div class="plaintext">


<p>
  <strong>Un pic de context</strong>
</p>

<blockquote>
  <p>
    Harta politicii a început ca un hack care măsura
    <a href="http://www.hartapoliticii.ro/?p=13"prezența la servici</a> a
    parlamentarilor români. Apoi am tot adăugat statistici legate de
    <a href="http://www.hartapoliticii.ro/?p=18">câte voturi au contat</a> la
    alegeri sau cine anume
    <a href="http://www.hartapoliticii.ro/?p=22">a fost reales din parlamentul
      anterior</a>.
  </p>
  <p>
    Pe măsură ce făceam toate aceste statistici pe care eu le găsesc fascinante,
    mi-am dat seama că de fapt există o problemă de fond legate de accesul la
    informații despre politicienii români. Pe lângă faptul că astfel de
    concluzii agregate lipseau în general, lipsea un loc centralizat unde să mă
    pot informa despre ce au făcut politicienii în general în trecut.
  </p>
</blockquote>

<p>
  <strong>Trei ani mai târziu</strong>
</p>

<blockquote>
  <p>
    Entuziasmat de ideea că un astfel de site ar putea exista, am continuat să
    lucrez la el în weekenduri și seara. Am adăugat
    <a href="http://www.hartapoliticii.ro/?p=119">date despre alegerile
      europarlamentare</a>,
    <a href="http://www.hartapoliticii.ro/?p=3755">monitorizarea presei</a>,
    <a href="http://www.hartapoliticii.ro/?p=3774">extragere de fapte din
      ziare</a>,
    <a href="http://www.hartapoliticii.ro/?p=4042">un sistem pentru alcătuirea
      de score-cards</a> și tot felul de alte feature-uri și seturi de date
    mai mici sau mai mari.

  </p>
</blockquote>

<p>
  <strong>Transformarea în open-source</strong>
</p>

<blockquote>
  <p>
    Pentru că mi-am dat seama că am prea puțin timp pentru cât de mult potențial
    are site-ul, și pentru că mai mulți oameni și-au exprimat de-alungul
    timpului interesul de a participa, am transformat harta politicii în
    proiect open-source la începutul lui 2012.
  </p>
  <p>
    Asta înseamnă că oricine dorește să participe poate lua
    <a href="https://github.com/okvivi/hartapoliticii">codul sursă de
    aici</a>, face schimbări care apoi pot fi integrate înapoi în
    hartapoliticii.ro.
  </p>
  <p>
    Dacă vrei să participi, spune-mi ca să îți pot explica care este stadiul
    actual, filozofia din spatele proiectului și mai multe despre ce se
    întâmplă.
  </p>
</blockquote>

<p>
  <strong>Despre fondatorul acestui site</strong>
</p>

  <blockquote>
  <p>
    Mă numesc Octavian Costache și sunt programator. Sunt o persoană destul
    de publică online și puteți găsi mai multe despre mine pe
    <a href="http://vivi.ro/">www.vivi.ro</a>.
    <br><br>
    Nu sunt implicat în politică și nici măcar nu urmăresc politica de zi
    cu zi.
    <br><br>
    Nu știu dacă socialiștii sau liberalii au dreptate, principala
    mea pasiune este să ajut cetățenii să aibă toate informațiile necesare
    pentru a lua ei înșiși această decizie.
  </p>
</p></blockquote>
</div>
